DateTime je struktura představující časový okamžik, obvykle vyjádřený jako datum a čas.
V objektu DateTime je v podstatě uložen čas, který uplynul od pevně stanoveného časového okamžiku 1.1.0001 00:00:00. 
Tato uplynulá doba nám jednoznačně určuje časový okamžik – datum a čas.
Ticks
Datum a čas je uložen s přesností na deseti-milióntinu sekundy (sto-tisícinu milisekundy), tedy mnohem přesněji než systémový čas v počítači.
Této nejmenší jednotce říkáme tick (tik, takt, impulz).
Inicializace objektu DateTime
K novému objektu DateTime můžete přiřadit počáteční hodnotu různými způsoby:
Voláním konstruktoru
Přiřazením návratové hodnoty nebo vlastnosti třídy DateTime
Přiřazením analyzované textové reprezentace data a času
