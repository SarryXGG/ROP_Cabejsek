Na vstupu je celé číslo n. Do pole vygenerujte posloupnost n náhodných celých čísel z intervalu 0..50. Vygenerované pole zobrazte v ListBox. Spočtěte aritmetický průměr lichých prvků pole a vypište všechny prvky, které jsou větší než tento aritmetický průměr.
Ve víceřádkovém TextBox jsou zapsána celá čísla. Všechna čísla uložte do pole a pole vypište v listBox1. Všechna prvočísla v poli vynulujte, lze použít cyklus foreach? Takto změněné pole vypište v listBox2.
Na vstupu je celé číslo n (TextBox). Do pole vygenerujte posloupnost n náhodných celých čísel z intervalu -20..20. Vygenerované pole zobrazte v ListBox. Vypište všechny prvky a jejich pozici (pořadí), které jsou větší než poslední prvek.
Na vstupu je celé číslo n. Do pole vygenerujte posloupnost n náhodných reálných čísel z intervalu <0;1000). Vygenerované pole zobrazte v ListBox. Najděte nejmenší číslo z těch prvků pole, které jsou větší než poslední prvek. Pokud takový prvek neexistuje, vypište zprávu. (Opět nemusí vyhovovat žádný prvek – když poslední bude největší.)
Na vstupu je celé číslo n (TextBox). Do pole vygenerujte posloupnost n náhodných reálných čísel. Vygenerované pole zobrazte. Najděte druhý nejmenší prvek a druhý největší prvek a tyto prvky v poli vyměňte. Upravené pole vypište.