XXXXXXXXXXXXXXXXXXXXXXX
V textBox1 a textBox2 jsou dvě celá čísla. Po stisku tlačítka proveďte základní aritmetické operace – součet, rozdíl, součin a  podíl. Pomocí výjimek ošetřete vstupy, rozlišujte, ve kterém z TextBox došlo k chybě a k jaké. Dále ošetřete přetečení při aritmetické operaci, přičemž rozlišujte, při jaké operaci k přetečení došlo.
Na vstupu je dáno číslo N a N prvková posloupnost náhodných celých čísel z intervalu <1,20>. Čísla uložte do pole a pole zobrazte. Umocněte první prvek pole na 6. prvek pole. Pomocí výjimek ošetřete platnost formátu dat, chybu překročení rozsahu pole a celého čísla.
Spočtěte mocninu a na n-tou, pomocí násobení, kde a je celé číslo, n je celé číslo (může být i záporné). Pomocí výjimek ošetřete chybu přetečení a platnost formátu dat.
Ve víceřádkovém textBox1 jsou zapsána celá čísla, v každém řádku jedno číslo. Sečtěte n čísel z textBox1 a zobrazte součet. Číslo n je zadáno v textBox2. Pomocí výjimek ošetřete textBox2. Pomocí výjimky ošetřete platnost dat v textBox1 – řádek s neplatným vstupem přeskočte a součet bude pokračovat dál. Při přetečení součtu ukončete procházení textBoxu1. Oznamte přetečení součtu. Pokud textBox1 nemá tolik řádků oznamte to a vypište součet ze všech řádků textBoxu1. 
Na disku je textový soubor Osoby.txt, v každém řádku je řetězec představující datum narození jisté osoby. Spočtěte průměrný věk všech osob. Pomocí výjimek ošetřete platnost dat v souboru a existenci souboru.