Jednorozměrné pole
Pole je strukturovaný datový typ.
Proměnná typu pole slouží k uchování více hodnot stejného typu. Každá z těchto hodnot se ukládá do samostatného prvku pole a v paměti jsou uloženy za sebou.
Například chceme uchovat 100 hodnot typu int, nemusíme deklarovat 100 různých proměnných, ale vytvoříme jednu proměnnou typu pole s rozměrem 100. V paměti se tak alokuje oblast, která je pomyslně rozdělena na 100 částí - prvků. Každý prvek má svůj index, což jsou v tomto konkrétním případě celá čísla od 0 po 99.
První prvek má index 0, druhý index 1, třetí 2, …, poslední prvek má index 99.
K prvkům pole můžeme přistupovat jednotlivě pomocí indexu. Na másledujícím obrázku vidíte pole osmi čísel. První prvek pole má index 0 a poslední osmý prvek má index 7: